# Viikko 2

## Mitä tein

Olen jatkanut trie-tietorakenteeseen tutustumista ja aiheen hahmottelua, sekä aloittanut ohjelman perustoiminnallisuuden koodaamista ja jatkanut projektin alustustoimenpiteiden tekemistä. Aloitin koodaamisen trien perusversion tekemisellä, ja olen pienen mietiskelyn sekä vanhojen telegram-keskusteluiden selaamisen jälkeen mielestäni oivaltanut miten trie-puita kannattaa tässä työssä käyttää. Aloitin myös yksikkötestaamisen heti saatuani jonkinlaista testattavaa koodia aikaan.

Tällä hetkellä pohdiskelen esimerkiksi sitä, missä muodossa ohjelma ottaa dataa sisään - tällä hetkellä olen nyt makustellut ohjelman ideaa ihan reaalisointumerkeillä mutta lopullisessa versiossa olisi mukava saada tuotokset soivaan muotoon. Lisäksi olen miettinyt musiikillisen rakenteen huomioimista sekä opetusdatassa että luotavassa musiikissa: ensimmäisessä versiossa varmastikin luodaan vain sointujen järjestykseen perustuvia sointuketjuja, mutta otanko mukaan myös rytmiikan, ja toisaalta musiikilliset fraasit, säkeistöt, kertosäkeistöt jne; ja miten käsittelen opetusdatan näitä seikkoja varten.

Seuraavaksi alan tehdä sovelluslogiikkaa joka tallettaa sisään luetun opetusdatan trieen ja luo trien ja Markovin ketjun avulla opetusdatan pohjalta uusia sointuketjuja.

Viikon tunnit n. 10 h.